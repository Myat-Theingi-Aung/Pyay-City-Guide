<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Aung Taw Mu</title>
    <link rel="stylesheet" href="../vendor/bootstrap/css/bootstrap.min.css">
    <link rel="stylesheet" href="../vendor/fontawesome/css/all.min.css">
    <link rel="stylesheet" href="../css/style.css">
    <link rel="stylesheet" href="../css/app.css">
</head>
<body>
    <div class="container">
        <div class="row pt-4">
            <div class="col-12">
                <h1 class="text-center">အောင်တော်မူစေတီတော်</h1>
                <img src="" alt="">
                <p class="text-spacing">ပြည်မြို့အနောက်ဖက်ကမ်း ရွှေဘုံသာမုနိဘုရားအနီးရှိ ပရဟိတ တောင်တော်ပေါ်တွင် ဦးကျော်သူ နာရေးကူညီမှုအသင်း(ရန်ကုန်) ဦးစီး၍ တည်ထားကိုးကွယ်မည့် မဟာပဏီတ ပရဟိတ အောင်တော်မူစေတီတော်</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ထေရဝါဒ ဗုဒ္ဓသာသနာကို လက်ခံခဲ့သော သရေခေတ္တရာသာသနာ (သို့မဟုတ်) မြန်မာပြည်၏ သာသနာသည် ကွန်တော်တို့ တိုင်းပြည်အတွက် အင်မတန်အကျိုးကျေးဇူးများပေသည်။ “မြတ်စွာဘုရားရှင်၏ သစ္စာပြု ဂါ ထာများနှင့် အစပြုခဲ့တဲ့မြို့”၊ “ယေ ဓမ္မာ ဟေတုပ္ပဘဝ” အစချီသော ဂါထာများနှင့် ထုံမွှမ်းခဲ့သော ပြည်မြို့အနီး မှော်ဇာရွာလေးဘေးရှိ သရေခေတ္တရာ မြို့ကြီးသည် ယခုအခါ ခြောက်သွေ့တိတ်ဆိတ်၊ တိမ်မြုပ်လျက်ရှိပြီး မြို့ဟောင်းပုံသဏ္ဌာန် အရာများသာ ကျန်ရစ်ခဲ့လေပြီ။ သို့သော် ထိုမြို့တော်ကြီးမှ အစချီခဲ့သော ထေရဝါဒဗုဒ္ဓသာသနာကား ပုဂံ၊ ပင်းယ၊ အင်းဝ၊ အမရပူရ၊ ရတနာပုံခေတ်မှသည် ယခုခေတ်ကာလအထိ ထွန်းကားပြန့်ပွားလျက်ရှိပေသည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;မင်းနေပြည်မြို့တော်ကြီးများ တစ်ခေတ်ပြီးတစ်ခေတ် ပျက်သုဥ်း၍ နေရာများ ရွှေ့ပြောင်းခဲ့ သော် လည်း ဗုဒ္ဓဘာသာမှာကား ပျောက်ကွယ်သွားခြင်းမရှိ။ မြတ်စွာဘုရား ဗျာဒိတ်ပေးခဲ့သော ပြည်မြို့ ဧရာဝတီမြစ် အနောက်ဘက်ကမ်း အနီးရှိ ဖိုးဦးတောင်၊ ထိုမြစ် အရှေ့ဘက်ကမ်း မြရွာအနီးရှိ ထေရဝါဒ ရဟန်းတော်များ မွေးဖွားခဲ့သော ထပ္ပတောရရှိ ထပ္ပသိမ်တော်မြတ်၊ ထိုနှစ်ခုအကြားရှိ ဧရာဝတီမြစ်ကြီး၏ ကျေးဇူးကား ကျွန်တော်တို့နိင်ငံသားအားလုံးအတွက် တန်ဖိုးထားထိုက်သော အဖိုးမဖြတ်နိုင်သည့် နေရာများပင်ဖြစ်ပေသည်။ ထိုနေရာများမှ အစပြု သယ်ဆောင်လာခဲ့သော ရဟန်းတော်များ၏ တရားဓမ္မရတနာများသည် ကျွန်တော်တို့ရင်ထဲတွင် စွဲနစ်အမြစ်တွယ်နေလေပြီ။ ပြည်မြို့သို့ ကျွန်တော်ရောက်သည့် အခါတိုင်း ထိုကျေးဇူးတရားတို့ကို ပြန်လည်သတိရမိနေပါသည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;လွန်ခဲ့သော ငါးနှစ်ခန့်က ကျွန်တော်၏စိတ်ထဲတွင် အတွေးတစ်ခု ဝင်လာခဲ့သည်။ ကျွန်တော်တို့ ပရဟိတ သမားများ၊ ကမ္ဘာ့နိုင်ငံအသီးသီးရှိ ပရဟိတလုပ်ငန်းအား စိတ်ဝင်စားသူများ၊ ပရဟိတလုပ်ငန်းရပ်အား လုပ်ကိုင်နေကြသူများအတွက် တိုင်တည်ဆုတောင်း၊ မေတ္တာပို့၊ သစ္စာဆိုနိင်မည့် အထင်ကရနေရာဟူ၍ သတ်သတ်မှတ်မှတ်မရှိ‌သေးချေ။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ထိုသို့မေတ္တာဖြန့်ဝေခြင်း၊ သစ္စာဆိုဆုတောင်းခြင်း၊ အဓိဌာန်ပြုနိုင်ခြင်းတည်းဟူသော ရည်ရွယ်ချက်ဖြင့်လည်းကောင်း၊ သာသနာတော်တည်တံ့ပြန့်ပွားရေး၊ ယဥ်ကျေးလိမ္မာ၍ ဘာသာတရားကိုင်းရှိုင်းသော မျိုးဆက်သစ်လူငယ်လူရွယ်များ ပေါ်ထွန်းလာရေး၊ သဘာဝပတ်ဝန်းကျင် စိမ်းလန်းစိုပြေပြီး ငြိမ်းချမ်းသာယာ အေးချမ်းကြည်နူးဖွယ်၊ နေချင်စဖွယ် နေရာသစ် ကလေးတစ်ခု ပေါ်ပေါက်လာရေးအတွက်လည်းကောင်း ရည်စူး၍ စေတီတစ်ဆူနှင့် ပရဝုဏ်တစ်ခု တည်ထားရန်အတွက် အတွေးမှတစ်ဆင့် ဆန္ဒဖြစ်ပေါ်ခဲ့သည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ထို့ကြောင့် ကျွန်တော်၏ဆန္ဒအား အကောင်အထည်ဖော်နိုင်ရန် မြန်မာပြည်အရပ်ဒေသအသီးသီးသို့ သွားရောက်ကား ကျွန်တော်စတင် ကြိုးပမ်းခဲ့မိတော့သည်။ လွန်ခဲ့သော ၂၀၁၄ ခုနှစ် နှစ်ဆန်းပိုင်းတွင် ထိုဆန္ဒ အကောင်အထည် ဖော်ခွင့်ရခဲ့ သည်။ မြန်မာပြည် မြေလတ်ပိုင်းဖြစ်သော ပြည်မြို့သို့ ကျွန်တော်လူမှုရေးလုပ်ငန်းများဖြင့် မကြာခဏ သွားဖြစ်သည်။ ပြည်မြို့တစ်ဖက်ကမ်း နဝဒေးတံတားကြီး၏ ညာဘက်ကားလမ်းမအတိုင်း ဆက်လက် သွားပါက ရွှေဘုံသာမုနိဘုရားကြီးကို ဖူးတွေ့နိုင်သည်။ ထိုမှတစ်ဆင့် ရှေ့သို့ဆက်သော် မြေနီလမ်းမကြီး အတိုင်း ကားဖြင့် မိနစ် ( ၂၀ ) ခန့် သွားပါက မြတ်စွာဘုရား သက်ရှိထင်ရှားရှိစဥ်ကာက၌ ခြေတော်ချ ဗျာဒိတ် ပေးဖူးသည်ဟု အဆိုရှိသည့် ဖိုးဦးတောင်စေတီတော်မြတ်ကို ရောက်ရှိပါမည်။ ထိုစေတီနှစ်ဆူအကြား တောင်ကုန်းတစ်ခုအား ကျွန်တော် အထူးစိတ်ဝင်စားမိသည်။ တစ်ဘက်တွင် ဧရာဝတီမြစ်၊ တစ်ဘက်တွင် တောင်ကုန်း တောင်တန်းများဖြင့် အလွန်မနံရပေသည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;သာသနာပြု ဘုရားတည်ရန်အတွက် တောင်ကုန် ပိုင်ရှင် ဦးအောင်ခိုင်ကျော်နှင့် တွေ့ဆုံမိခဲ့သည်။ ကျွန်တော်၏ဆန္ဒပြည့်ဝစေရန် ဦးအောင်ခိုင်ကျော်မှ ပါရမီဖြည့်၍ ထိုတောင်ကုန်းကို ကျွန်တော့်အား လှူဒါန်းပေးခဲ့သည်။ မြေနေရာ ရသည်နှင့် တစ်ပြိုင်နက် ဘုရားတည်ရန်၊ သာသနိက အဆောက်အအုံများဆောက်ရန်၊ ရေရရှိရန် စတင်ကြိုးပမ်း ရတော့သည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ပထမထူးခြားချက် အနေဖြင့် တောင်ကုန်းများသည် ကျောက်စရစ်ကုန်းများဖြစ်နေသောကြောင့် ရေတူးဖော်ရန် အခက်တွေ့နေသည်။ သို့သော်လည်း တစ်ရက်တွင် တောင်ကုန်းပေါ်သို့ ရောက်ရှိနေချိန် အသက် ၄-၅ နှစ်ခန့်ရှိသော ကလေးငယ်တစ်ဦးက ‘အဘတို့ ဘာလုပ်နေသလဲ’ ဟု မေးသည်။ ကျွန်တော်က ‘ရေတူးဖော်ဖို့ လာကြည့်တာ’ ဟု ပြန်လည်ပြောဆိုမိသည်။ ထိုအခါ ကလေးငယ်က ‘ရေကဟိုး.......အနားမှာရှိတယ်၊ မြေကြီးထဲက ရေတွေထွက်နေတာ အများကြီး’ ဟု ပြောဆိုသည်။ သူညွှန်ပြ သော နေရာသို့ သွားရောက်ကြည့်ရှုစဥ် နွေခေါင်ခေါင်၌ အေးမြကြည်လင်သော ရေများထွက်နေသည့်နေရာ နှစ်နေရာကို အံ့သြစွာတွေ့မြင်လိုက်ရသည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ကျွန်တော်သည် ထိုတောင်ကုန်းအား သာသနာပြု ဘုရားတည် ရန်အတွက် “ပရဟိတ တောင်တော်” ဟူ၍ အမည်ပေးလိုက်တော့သည်။ ထို့နောက် ဘုရားတည်ရန်အတွက် ပြည်မြို့နှင့် ပန်းတောင်းမြို့နယ်များရှိ ဆရာတော်ကြီးများကို တွေ့ဆုံဖူးမြော်ကာ အကြံဥာဏ်သြဝါဒများ၊ ခွင့်ပြုချက်များ ရရှိရန်‌လျောက်တင်ခဲ့ပါသည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ဒုတိယထူးခြားချက် အနေဖြင့် ဒေါ်အောင်ဆန်းစုကြည် အိန္ဒိယနိုင်ငံသို့ သွားရောက်စဥ် အိန္ဒိယဝန်ကြီးချုပ် မန်မိုဟန်ဆင်းက အမှတ်တရ လက်ဆောင်အဖြစ် ထူးခြားမြင့်မြတ်သော ဗောဓိညောင်ပင်တစ်ပင် ပေးအပ်ခဲ့ပါသည်။ ထိုဗောဓိညောင်ပင်အား ဒေါ်အောင်ဆန်းစုကြည် သည် ရန်ကုန်သို့ ပင့်ဆောင်လာခဲ့ပြီးနောက် ပခုက္ကူဆရာတော်ဘုရားကြီးထံ လှူဒါန်းခဲ့ပါသည်။ ထိုဆရာတော်ဘုရားကြီး ပျံလွန်တော်မမူခင်က ဆရာတော်၏ တပည့်အချို့အား “ဟို နှုတ်ခမ်းမွှေး၊ မုတ်ဆိတ်မွှေးနဲ့ နာရေးကား မောင်း တဲ့သူဆိုရင် ဗောဓိပင်ကိုပေးလိုက်ပါ” ဟူ၍မိန့်ကြားခဲ့သည်။ ဆရာတော်ကြီး မမာမကျန်းဖြစ်နေချိန်တွင် ကျွန်တော့်ထံသို့ ဗောဓိညောင်ပင် ‌ရောက်မလာချေ။ ထိုဗောဓိညောင်ပင်နှင့် ကျွန်တော်သာသနာပြု ဘုရားတည်မည့်ကိစ္စ မည်သို့မည်ပုံ ဆက်စပ်သည်မသိ။ ဆရာတော်ကြီး ပျံလွန်တော်မူပြီးနောက် ဆရာတော် ကြီး၏ တပည့်တစ်ဦးမှ ကျွန်တော့်ထံသို့ ဗောဓိညောင်ပင် ပင့်ဆောင်၍ လာရောက်ပို့ဆောင်ခဲ့သည်။ ဗောဓိညောင်ပင်သည် စေတီထိုက်သည် မဟုတ်ပေလော။ ထိုကဲ့သို့ ထူးခြားသော ဗောဓိညောင်ပင်ကို ၁၃၊ ၅၊ ၂၀၁၄ နေ့တွင် သာသနာပြုမည့် ပရဟိတတောင်တော်ပေါ်၌ မြေချစိုက်ပျိုး ပြီးစီးခဲ့ပြီးဖြစ်ပါသည်။                </p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;သာသနာပြု ဘုရားတည်မည့်ကိစ္စသည် လူအား၊ စိတ်အား၊ သမာဓိအား၊ သီလအစွမ်းတို့အပြင် ငွေကြေးအပိုင်းတွေလည်း အရေးပါလှပေသည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ကျွန်တော့်ထံတွင် ယခုလက်ရှိငွေကြေး အတိုင်းအတာဖြင့် လုံးဝမဖြစ်နိုင်၊ သို့သော် ကျွန်တော်သည် အဓိဠာန်ဝင်ခြင်းဖြင့် မိမိပြုခဲ့သော ကုသိုလ်ကောင်းမှူများအား ယုံကြည်စွာ သစ္စာဆို၍ ထိုမြင့်မြတ်သောလုပ်ငန်းကြီးကို စတင်ပြုလုပ်ခဲ့ပါသည်။ သာသနိက အဆောက်အအုံများ တည်ဆောက်ပြီးစီးမှုမှာ ၉၀ % နှုန်းခန့် ရှိပြီဖြစ်သည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;မြန်မာနိုင်ငံအတွင်းနှင့် ပြည်ပနိုင်ငံရှိ ပရဟိတသမားများ၊ ပရဟိတအသင်းအဖွဲ့များ အားလုံးကိုယ် စားပြု တည်ထားကိုးကွယ်မည့် “မဟာပဏီတ ပရဟိတ အောင်တော်မူ စေတီတော်” ကြီးအတွက် နာရေး ကူညီမှုအသင်း ( ရန်ကုန် ) သို့ လှူဒါန်းထားကြသော အလှူရှင်များ၏ အလှူငွေများ လုံးဝ ( လုံးဝ ) အသုံးပြုမည်မဟုတ်။ ပရဟိတစိတ်ဓာတ်ရှိသော၊ ဗြဟ္မစိုရ်တရားလေးပါးအား လက်ကိုင်ပြုကျင့်သုံးနေကြ သော အလှူရှင်များ၊ ပရဟိတသမားများ၊ ပရဟိတအသင်းအဖွဲ့များမှ သီးခြားလှူဒါန်းသော သာသနာပြု အလှူငွေဖြင့်သာ တည်ထားကိုးကွယ်ခြင်းဖြစ်ပါကြောင်း နှိုးဆော်လိုက်ရပါသည်။</p>
                <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ထို့ကြောင့် မြန်မာနိုင်ငံအတွင်း မည်သူမျှ တည်ထားကိုးကွယ်မှူ မရှိခဲ့သေးသော၊ မြန့်မာ့သမိုင်းတွင် လုံးဝမရှိခဲ့ဖူးသော “မဟာပဏီတ ပရဟိတ အောင်တော်မူ စေတီတော်ကြီး” အား ကျွန်တော်ကိုယ်တိုင် ဦးစီး၍ မြင့်မြတ်သော ရည်ရွယ်ချက်များဖြင့် ဗြဟ္မစိုရ်တရားလေးပါး လက်ကိုင်ပြုကာ တည်ထားနေဆဲဖြစ်၍ မိဘပြည်သူများ၊ အရပ်ဒေသအသီးသီးရှိ ပရဟိတ အသင်းအဖွဲ့များ၊ တစ်ဦးချင်း သော်လည်းကောင်း၊ အဖွဲ့အစည်းအနေဖြင့် သော်လည်းကောင်း သဒ္ဓါတရားနည်းများမဆို ကုသိုလ်တော် ပါဝင်ကြပါရန် နိဗ္ဗာန် အကျိုးမျှော်၍ နှိုးဆော်လိုက်ရပါတော့သည်။</p>
                <p class="d-flex justify-content-end" style="margin-right: 60px;"><b>ကျော်သူ( ဥက္ကဌ )</b></p>
                <p class="d-flex justify-content-end"><b>နာရေးကူညီမှုအသင်း ( ရန်ကုန် )</b></p>
                <a href="../pagodas.html#atm">Back</a>
            </div>
        </div>
    </div>
    <script src="../vendor/jquery-3.6.1.min.js"></script>
    <script src="../vendor/bootstrap/js/bootstrap.bundle.min.js"></script>
    <script src="../vendor/fontawesome/js/all.min.js"></script>
    <script src="../js/app.js"></script>    
</body>
</html>