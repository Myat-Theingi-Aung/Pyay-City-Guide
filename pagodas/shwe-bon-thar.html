<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Shwe Bon Thar</title>
    <link rel="stylesheet" href="../vendor/bootstrap/css/bootstrap.min.css">
    <link rel="stylesheet" href="../vendor/fontawesome/css/all.min.css">
    <link rel="stylesheet" href="../css/style.css">
</head>
<body>
    <div class="container">
        <div class="row pt-4">
            <div class="col-12">
                <h1 class="text-center">ရွှေဘုံသာမုနိစေတီတော်မြတ်ကြီးသမိုင်း</h1>
                <img class="rounded mx-auto d-block py-4" src="../img/pagoda/shwebonthar/one.jpg" alt="" width="400px">
                <p class="text-justify text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ရွှေဘုံသာမုနိစေတီတော်သည် ပဲခူးတိုင်းဒေသကြီး ( အနောက်ပိုင်း ) ပြည်ခရိုင်၊ ပန်းတောင်မြို့နယ်၊ ရွှေဘုံသာ‌ ကျေးရွာတွင် တည်ရှိပါသည်။ ဧရာဝတီမြစ် အနောက်ဘက်ကမ်းရှိ ဖိုးဦး၊ ဖိုးဖြူ၊ မဥ္ဇူ တန့်ကြည့်တောင် ကြော များအနက် မဥ္ဇူတောင်စွယ်ပေါ်တွင် တည်ထားပါသည်။ ပြည်မြို့မှလာလျှင် နဝဒေးမြစ်ကူးတံတား ကြီးအား ဖြတ်သန်းပြီး မြောက်ဘက်သို့ ကတ္တရာလမ်းဖြင့် ၁ မိုင် ၇ဖာလုံအကွာတွင် တည်ရှိသည်။ တောင်ကြောများပေါ်တွင် သာသနာတော်ပွင့်လင်း ထွန်းပစွာဖြင့် သမိုင်းဝင် ဖိုးဦးတောင်ဘုရား၊ တန့်ကြည်တောင်ဘုရား၊ ငွေဘုံသာဘုရား၊‌ ငွေပုံပေးဘုရားနှင့် မြေစူတောင်ညီနောင်ဘုရား၊ ဖိုးဖြူတောင် စေတီ၊ မဟာပဏီတ ပရဟိတ အောင်တော်မူဘုရားတို့အား တဆက်တည်းဖူးမျှော်နိုင်ပါသည်။</p>
                <p class="text-justify text-spacing mb-4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ရွှေဘုံသာစေတီ၏ မူလဘွဲ့အမည်တော်မှာ “စည်းခုံမြတ်စွာ” “မြတ်မုနိ” ဟု တွင်ခဲ့ကြောင်းသိရသည်။ စာဆိုတော် ပြည်နဝဒေးကြီး၏ “ပြည်မုနိ” ဘုရားတိုင်ရတုတွင် ရွှေဘုံသာမုနိစေတီတော်နှင့် ပတ်သတ်သော စကားလုံးများ ပါရှိနေသည်။ “ရွှေဘုံသာတွင်” “သောင်ထိပ်စွန်းဝယ်” “စည်းခုံမြတ်စွာ” “မြတ်မုနိ” ဟူ‌သော စကားလုံးများက အမည်နာမကို ဖော်ညွှန်းနေပါသည်။ ရွှေဘုံသာစေတီတော်ကို ပြည်ဘုရင် သတိုးဓမ္မရာဇာသည် သက္ကရာဇ် ၉၂၀ ခုနှစ်ခန့်တွင် တည်ထားခဲ့ကြောင်းသိရသည်။ သမိုင်းအထောက်အထား များအရလည်းကောင်း၊ “ပြည်မုနိ” ဘုရားတိုင်ရတုပါ စကားလုံးများအရလည်းကောင်း “ရွှေဘုံသာမုနိ” ဓညဝတီ ရခိုင်ပြည်က မရောက်မီကပင် ရွှေဘုံသာအရပ်ဟု ရှိနေပေသည်။ လက်ဝဲနော်ရထာစီရင်အပ်သော အလောင်းမင်းတရားကြီး အရေးတော်ပုံကျမ်းတွင်လည်း ‌ရွှေဘုံသာရေလက်ကြားခေါ်ဝေါ် မှတ်တမ်းတင် ထားကြောင်း တွေ့ရသည်။ ထိုမှတ်တမ်း အထောက်အထားများအရ ရွှေဘုံသာအရပ်သည် မူလကပင်ရှိပြီးဟု ယူဆရပါသည်။</p>
                <div class="d-flex pt-4 mb-4 justify-content-between">
                    <div>
                        <h3 class="mb-4">“တန်ခိုးဝေဖြာရွှေဘုံသာ”</h3>
                        <p class="text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;ဧရာဝတီ၊ ရေကြည်ခွေဝန်း<br>
                            သောင်ထိပ်စွန်းဝယ်၊ တင့်ရွှန်းလှစွာ<br>
                            ရွှေဘုံသာတည့်၊ နောက်မှာ မဥ္ဇူ<br>
                            ခိုးမြူယှက်သန်း၊ တောင်ပြာတန်းလည်း<br>
                            လွမ်းမောစရာ မှိုင်းပြာပြာ -----------။<br>
                            မြူခြေစို့စို့၊ တိမ်ညို့ညို့နှင့်<br>
                            မိုးသို့အလု၊ လွမ်းရတုတွင်<br>
                            မုနိလေးဆူ၊ ကြွတော်မူ၍<br>
                            ရှင်လူအပေါင်း၊ နှစ်ထောင်းအားရ<br>
                            ပူဇော်ကြပြီ၊ အမျှ အမျှ ရစေသော် -----------။<br>
                            တစ်ခါရောက်လည်း<br>
                            တစ်ခေါက်တစ်ဖန်၊ ရောက်ချင်ပြန်တည့်<br>
                            ရည်သန်လေဘိ၊ တောင်းတိုင်းပြည့်သည့်<br>
                            မုနိမြတ်စွာတန်ခိုးတည်း။
                        </p>
                    </div>
                    <img class="irounded mx-auto d-block py-4" src="../img/pagoda/shwebonthar/two.jpg" alt="" width="500px">
                </div>
                <p class="text-justify text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;မုနိသုံးဆူအနက် ရွှေဘုံသာမုနိ မြတ်စွာဘုရားအား ရွေး၍ချန်ထားခဲ့ခြင်းမှာ စခန်းချရပ်နားရာအရပ် သည် ရွှေဘုံသာအရပ်ဖြစ်နေသောကြောင့်ဟု ဆိုရပါမည်။ ထို့ကြောင့် အိမ်ရှေ့ ဥပရာဇာသည် ရွှေဘုံသာမုနိ ရုပ်ပွားတော်ကို ရွှေဘုံသာအရပ်တွင် ချန်ထားပြီး “မြတ်မုနိ” စေတီတော်တွင် ဌာပနာ၍ ယခုမြင်တွေ့ဖူးတွေ့ နေရသော ရွှေဘုံသာစေတီတော်ကို တည်ခဲ့သည်။ ( ၁၁၄၆ ) ခုနှစ်တွင် စတင်တည်ထားရာ (၁၁၄၉) ခုနှစ် ပြီးစီးသည်ဟု မှတ်တမ်းများအရသိရသည်။ ရွှေဘုံသာမုနိစေတီတော်သည် မဥ္ဇူတောင်ကြော၏ ကုန်းမြင့် ပေါ်တွင် တည်ထားခြင်းဖြစ်ပြီး ဧရာဝတီမြစ်ဘေးတွင် ကပ်လျှက်ရှိသည်။ ဥာဏ်တော် ၁၅၆ ပေမြင့်ကာ မူလက စေတီတွင် အရံစေတီ (၁၂) ဆူရှိခဲ့သည်။ အောက်ပစ္စယံ မဟာရံတံတိုင်းသည် အလျား (၈၀၀) ပေ၊ အနံ (၈၀၀) ပေ၊ ထု(၁၀) ပေ၊ အမြင့် (၁၅) ပေရှိသည်။ အထက်မစ္စရံ မဟာရံတံတိုင်းသည် အလျား (၄၀၀) ပေ၊ အနံ (၄၀၀) ပေ၊ ထု (၁၀) ပေ၊ အမြင့် (၁၀) ပေ ရှိသည်။</p>
                <p><b>ဌာပနာပိတ် စကျင်ကျောက်ဖျာကြီး (၂)ချပ်</b></p>
                <p class="text-justify text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ရွှေဘုံသာမုနိစေတီတော်မြတ်ကြီး၏ ဌာပနာတိုက်သည် မြေပြင်မှ ၆၀ ပေ ၆ လက်မတွင် ရှိပါသည်။ ဌာပနာတိုက်အား အလျား ၇ ပေ ၇လက်မ၊ အနံ ၄ ပေ ၄လက်မ၊ ထု ၁ ပေ ၈လက်မ ရှိသော စကျင်ကျောက်ပြားကြီးများဖြင့် ကာရံတည်ဆောက်ထားပါသည်။</p>
                <p class="text-justify text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ရွှေဘုံသာမုနိစေတီတော်မြတ်ကြီးတွင် တင်လှူသည့်ထီးတော်မှာ မွန်မြန်မာ ထီးတော်ဖြစ်သည်။ မြန်မာထီးမာ ဘုံကိုးဆင့်ရှိ၍ ၇ပေ မြင့်ပါသည်။ ထီးတော်တွင် နှစ်ကျိပ်ရှစ်ဆူဘုရားများပါရှိပါသည်။ ဆပ်သွားဖူးမှာ ၈ ပေ မြင့်ပါသည်။ ဟင်္သာရုပ်ကို အလယ်မှ ဖောက်ထားခြင်းမပြုပဲ ဟင်္သာနှစ်ကောင် ယှဥ်တွဲ ထားပါသည်။ ငှက်မြတ်နားတော်သည် ၃၀ လက်မရှည်သည်။ ဟင်း၊ လင်း၊ ကျေး၊ ကြက်ရုပ်များပါရှိပါသည်။ စိန်ဖူးမှာ နှစ်ထပ်စိန်ဖူးဖြစ်၍ အချင်း ၅လက်မရှိပါသည်။ အရံစေတီများ၏ ထီးတော်များမှာ မွန်ထီးများ ဖြစ် ကြသည်။ ရွှေဘုံသာမုနိစေတီတော်မြတ်ကြီး၏ ထီးတော်အလှူရှင်မှာ ဇေကမ္ဘာဦးခင်ရွှေ မိသားစု ဖြစ်သည်။ ရန်ကုန်မြို့၊ ကြည့်မြင်တိုင် ပန်းတဥ်းတန်းလမ်း၊ အမှတ် (၆၅၃) နေ ဦးဌေးအောင် (သီတဂူ) နိဗ္ဗာန်ကုန် လုပ်ငန်းက ပြုလုပ်ပေးခြင်းဖြစ်ပါသည်။</p>
                <p><b>‌‌ရွှေဘုံသာမုနိ စေတီတော်အနောက်ဘက်မုခ်ပေါက်ရှိ သုဓမ္မာသစ်တောဓမ္မာရုံ</b></p>
                <p class="text-justify text-spacing mb-4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ထို့ပြင် စေတီတော်ကြီးအင်္ဂါထောင့်ရှိ အဓိကရမကျီးပင်ကြီးနှင့် စေတီတော်ကြီးအကြားတွင် ရှေးဆရာတော် ကြီးများ သမုတ်ခဲ့သော သိမ်ရှိခဲ့သည်။ ရင်ပြင်တော်ပတ်လမ်းနှင့် မလွတ်ကင်းသည့်အပြင် ဘုရားဖူးလာ သူများ၊ အမျိုးသမီးများ ဖြတ်သန်းသွားလာရန် မသင့်တော်ပါသဖြင့် သိမ်အားရွှေ့ပြောင်းခဲ့ရသည်။ စေတီတော်ကြီး၏ ဒုတိယပစ္စယံ တနင်္ဂနွေထောင့်တွင် ပြောင်း‌ရွှေ့သိမ်သမုတ်ခဲ့ပါသည်။ ၁၃၆၀ ပြည့်နှစ် တပို့တွဲလဆန်း (၃၊ ၄၊ ၅) ရက်၊ ၁၉၉၉ခုနှစ်၊ ဇန်နဝါရီလ (၁၉၊ ၂၀၊ ၂၁) ရက်တို့တွင် သံဃာတော် အရှင်မြတ် တို့က သိမ်နှုတ် ကမ္မဝါစာများ ရွတ်ဖတ်၍ သိမ်နှုတ်ပေးခဲ့ကြသည်။ ၁၃၆၀ခု၊ တပို့တွဲလဆန်း ၆ ရက်၊ ၁၉၉၉ခု ဇန်နဝါရီလ ၂၁ ရက်နေ့တွင် သိမ်သမုတ်ခဲ့ခြင်းဖြစ်ပါသည်။</p>
                <h3 class="mb-4">ရွှေဘုံသာမုနိစေတီတော်တွင် မုနိလေးဆူတစ်ပြိုင်တည်းဖူးမျှော်နိုင်ခြင်</h3>
                <p class="text-justify text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;မြန်မာတစ်နိုင်ငံလုံးတွင် မုနိလေးဆူအား တစ်ပြိုင်တည်းဖူးမျှော်နိုင်သည်မှာ ရွှေဘုံသာမုနိစေတီတော် တစ်ဆူသာရှိသည်။ အာရုံခံတန်ဆောင်းလေးခုတွင် မုနိလေးဆူ ကိန်းဝပ်စမ္ပယ်‌တော်မူခြင်းဖြစ်သည်။ အရှေ့ဘက်အာရုံခံတန်ဆောင်းတွင် မဟာမြတ်မုနိရုပ်ရှင်တော်မြတ်၊ တောင်ဘက်အာရုံခံတန်ဆောင်းတွင် ရှင်ကျော်မုနိရုပ်ပွားတော်၊ အနောက်ဘက်အာရုံခံတန်ဆောင်းတွင် ရွှေဘုံသာမုနိရုပ်ပွားတော်၊ မြောက်ဘက် အာရုံခံတန်ဆောင်းတွင် မာရ်အောင်မြင်မုနိရုပ်ပွားတော် တို့ ကိန်းဝပ် စမ္ပယ်တော်မူကြပါသည်။</p>
                <p>(က) မဟာမြတ်မုနိရုပ်ရှင်တော်မြတ်သည် ဓမ္မခဏ်အပါအဝင် ဥာဏ်တော် ၁၀ပေ ၆လက်မ၊ ကြေးချိန် ပိဿာ ၁၅၀၀ ရှိပါသည်။</p>
                <p>(ခ) ရှင်ကျော်မုနိရုပ်ပွားတော်မြတ်သည် ဓမ္မခဏ်အပါအဝင် ဥာဏ်တော် ၇ ပေ ၇လက်မ၊ ကြေးပိဿာချိန် ၁၀၀၀ ရှိပါသည်။</p>
                <p>(ဂ) ရွှေဘုံသာမုနိရုပ်ပွားတော်မြတ်သည် ဓမ္မခဏ်အပါအဝင် ဥာဏ်တော် ၆ ပေ ၄လက်မ၊ ကြေးပိဿာချိန် ၆၆၆ ရှိပါသည်။</p>
                <p class="mb-4">(ဃ)မာရ်အောင်မြင်မုနိရုပ်ပွားတော်မြတ်သည် ဓမ္မခဏ်အပါအဝင်ဥာဏ်တော် ၄ ပေ ၆လက်မ၊ ကြေးပိဿာ ချိန် ၃၀၀ ရှိပါသည်။</p>
                <h3 class="mb-4">ရွှေဘုံသာစေတီတော်မြတ်ကြီး ရင်ပြင်တော်တွင် သက်တမ်းနှစ် (၁၀၀၀) ခန့်ရှိ ရှေးဟောင်းမကျီးပင်ကြီး</h3>
                <p class="text-justify text-spacing">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;စေတီတော်အရှေ့တောင်‌ဒါင့်တွင် သက်တန်းရှည် အဓိကရ မကျီးပင်ကြီးတစ်ပင်ရှိပါသည်။ ပင်စည်လုံးပတ်မှာ ၂၆ ပေ ၆ လက်မရှိသည်။ သုတေသီများခန့်မှန်းမှုအရ သက်တမ်းနှစ် (၁၀၀၀) ပါတ်ဝန်းကျင်ရှိပြီဟု သိရပါသည်။ ထူခြားချက်မှာ မကျီးပင်ကြီးအလယ်မှ ပင်စည်တစ်ခု အထက်သို့ ထောင်မတ်နေပြီး အခြားပင်စည်များဘေးသို့ ခွဲဖြာထွက်နေပါသည်။ အကိုင်းအခက်အလက်တို့မှာ ညောင်မုတ်ဆိတ်ကဲ့သို့ အထက်မှအောက်သို့ တွဲလောင်းကျနေကြသည်။ သစ်ရွက်ကြွေချိန်တွင် အားလုံးမကြွေ၊ အေးမြသောအရိပ်ကို တစ်နှစ်ပါတ်လုံးပေးနေပါသည်။ နွေရာသီကာလတွင် ဘုရားဖူးများ မကျီးပင်၏ အေးရိပ်ဆာယာအောက်တွင် အနားယူအပန်းဖြေကြ၊ ထမင်းစားကြနှင့် ပြည့်နေတတ်သည်။ ဂေါပကအဖွဲ့မှလည်း မကျီးပင်ကြီးထိခိုက်ပျက်စီးမှု မရှိစေရန် စတီးလက်ရန်းများ ကာရံပြီး ထိန်းသိမ်းထား သည်။</p>
                <a href="../pagodas.html#sbt">Back</a>
            </div>
        </div>
    </div>
    <script src="../vendor/jquery-3.6.1.min.js"></script>
    <script src="../vendor/bootstrap/js/bootstrap.bundle.min.js"></script>
    <script src="../vendor/fontawesome/js/all.min.js"></script>
    <script src="../js/app.js"></script>    
</body>
</html>